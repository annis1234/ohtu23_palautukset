Scrumban-menetelmän käyttö ketterässä ohjelmistokehityksessä
(Kandidaatintutkielma, Kalle Ilves 2016. Tiivistelmä.)

Scrum ja Kanban ovat ketterän ohjelmistokehityksen menetelmiä. Scrum-projektissa
keskeistä on aikamääritetyt iteraatiot työskentelylle, sekä ennalta määritellyt henkilöroolit
ja kokousmallit.

Kanbanissa puolestaan irrottaudutaan etukäteen määritellyn prosessin noudattamisesta.
Ratkaisut tehdään tilannekohtaisesti, ja etukäteen määrättyjen iteraatioiden sijaan ryhmä saa
vapaasti määritellä, milloin tuotetta suunnitellaan, kehitetään ja milloin valmiit toiminnallisuudet
julkaistaan.

Scrumin aikarajoitetut iteraatiot saatetaan joissain tilanteissa kokea joustamattomina, kun taas
Kanban voi antaa tiimille jopa liikaa vapauksia. Haasteita on pyritty ratkomana Scrumban-
menetelmällä, joka yhdistelee näiden kahden menetelmän periaatteita. Kehitystiimin sisäistä
kommunikaatiota voidaan parantaa Scrumin mukaisilla säännöllisillä palavereilla. Toisaalta
iteraatioiden tarkan etukäteisen suunnittelun sijaan painopiste on jatkuvassa suunnittelussa.
Scrumbanin on todettu soveltuvan hyvin projekteihin, joissa kohdataan nopeasti muuttuvia
vaatimuksia.
